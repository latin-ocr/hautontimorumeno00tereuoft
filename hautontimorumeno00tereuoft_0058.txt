460

465

470

4⁷5

430

⁴85

26

ΠΛ VTON TIMORVMENOS. III 1 48—76.

Nam ut alia omittam, pytisando modo mihi

Quid uini absumpsit,—‘sic hoc‚' dicens : ‘asperum‚

Pater, hoc est z aliud lenius sodes uide' :

Relcui dolia omnia, omnis serias :

Omnis sollicitos habuit: atque haec una nox.

Quid te futurum censes, quem adsidue exedent‘e

Sic me di amabunt,¹ ut me tuarum miseritumst,

Menedeme, fortunarum. ME. Faciat quidlubet ε

Sumat consumat perdat, decretumst pati,

Dum illum modo habeam mecum. ΟΗ. Si certumst
tibi

Sic facere, illud permagni re ferre arbitror,

Vt ne scientem sentiat te id sibi dare.

ME. Quid faciam? CH. Quiduis potius quam quod

cogitas :
Per alium quemuis ut des: falli te sinas
Techinis per seruolum ε etsi subsensi id quoque,
Illos ibi esse, id agere inter se clancula-m.
Syrus cum illo nostro consusurrant, conferunt
Consilia ad adulescentis : et tibi perdere
Talentum hoc pacto satius est quam illo minam.
Non nunc pecunia agitur, sed illud quo modo
Minumo periclo id demus adulescentulo.
Nam si semel tuom animum ille intellexerit,
Prius proditurum te tuam uitam et prius
Pecuniam omnem, quam abs te amittas filium z hui,
Quantam fenestram ad nequitiem patefeceris,
Tibi autem porro ut non sit suaue uiuere Ξ
Nam deteriores omnes sumus licentia.
[Quod quoique quomque inciderit in mentem, uolet,
Neque id putabit prauomne an rectum siet]

